Овај чланак је о начину споразумевања. За лингвистичко-политичку категорију, погледајте Стандардни језик. За животињски орган, погледајте Језик (орган).
Клинасто писмо је прва позната форма писаног језика, док је говорни језик претходио писано бар неколико десетина хиљада година.
Цртеж на зицу Теотивакана у мексику (c. 2. век) приказује особу која емитује говорни запис из својих уста, што симболизује говор
Две девојчице уче амерички знаковни језик
Брајева азбука је додирна варијанта система писања

Језик је систем гестикулације, граматике, знакова, гласова, симбола, или речи, који се користи за приказ и размену концепата (тј., за комуникацију), идеја, значења и мисли. Може се замислити као „семантички код“. Проучавање језика као кода се зове лингвистика, што је наука коју је као академску дисциплину у том облику увео Фердинанд де Сосир. Они који говоре или на друге начине користе језик сматрани су делом те језичке теоријско-лингвистичке заједнице. Питања о филозофији језика, као што је да ли речи могу да представљају искуства, су расправљана бар од времена Горгија и Платона у античкој Грчкој. Мислиоци као што је Русо су тврдили да је језик потекао од емоција, док су други као што је Кант сматрали да је потиче од рационалне и логичке мисли. Филозови 20. века као што је Витгенштајн тврде да је филозофија заправо проучавање језика. У главне фигуре у лингвистици се убрајају Фердинанд де Сосир и Ноам Чомски. 
